# -*- mode: mandoku-view -*-
#+TITLE: 孟子
#+DATE: 2015-09-23 09:41:05
#+PROPERTY: JUAN 12
<pb:KR1h0002_SBCK_012-1a>¶
孟子卷第十二¶
吿子章句下　趙氏注¶
任人有問屋廬子曰禮與食孰重(任國之/人問孟)¶
(子弟子屋廬連問/二者何者爲重)曰禮重(荅曰/禮重)色與禮孰重曰¶
禮重(重如/上也)曰以禮食則飢而死不以禮食¶
則得食必以禮乎親迎則不得妻不親迎¶
則得妻必親迎乎(任人難屋廬子云/若是則必待禮乎)屋廬子¶
不能對明日之鄒以吿孟子孟子曰於荅¶
<pb:KR1h0002_SBCK_012-1b>¶
是也何有(於音烏歎辭也何/有爲不可荅也)不揣其本而齊¶
其末方寸之木可使髙於岑樓金重於羽¶
者豈謂一鉤金與一輿羽之謂哉取食之¶
重者與禮之輕者而比之奚翅食重取色¶
之重者與禮之輕者而比之奚翅色重(孟/子)¶
(言夫物當揣量其本以齊等其末知其大小輕重乃可/言也不節其數累積方寸之木可使髙於岑樓岑樓山)¶
(之銳嶺者寧可謂寸木髙於山耶金重於羽耶如取食/色之重者比禮之輕者何翅食色重哉翅辭也&KR0002;言何)¶
(其不/重也)往應之曰紾兄之臂而奪之食則得¶
<pb:KR1h0002_SBCK_012-2a>¶
食不紾則不得食則將紾之乎踰東家牆¶
而摟其處子則得妻不摟則不得妻則將¶
摟之乎(敎屋廬子往應任人如是紾戾也摟牽也處/子處女也則是禮重食色輕者也/章指言)¶
(臨事量宜權其輕重以禮爲先食色爲後&KR0002;/有偏殊從其大者屋廬子未達故譬摟紾也)¶
曹交問曰人皆可以爲堯舜有諸孟子曰¶
然(曹交曹君之弟交名也荅曰然者言/人皆有仁義之心堯舜行仁義而巳)交聞文王¶
十尺湯九尺今交九尺四寸以長食粟而¶
已如何則可(交聞文王與湯皆長而聖今交/亦長獨但食粟而巳當如何)曰奚¶
<pb:KR1h0002_SBCK_012-2b>¶
有於是亦爲之而巳矣有人於此力不能¶
勝一匹雛則爲無力人矣今曰舉百鈞則¶
爲有力人矣則舉烏獲之任是亦爲烏獲¶
而巳矣夫人豈以不勝爲患哉弗爲耳(孟/子)¶
(曰何有於是言乎仁義之道亦當爲之乃爲賢耳人言/我力不能勝一小雛則謂之無力之人言我能舉百鈞)¶
(百鈞三千斤也則謂之有力之人矣烏獲古之有力人/也能移舉千鈞人能舉其所任是爲烏獲才也夫一匹)¶
(雛不舉豈患不能/勝哉但不爲之耳)徐行後長者謂之弟疾行¶
先長者謂之不弟夫徐行者豈人所不能¶
<pb:KR1h0002_SBCK_012-3a>¶
哉所不爲也(長者老者也弟順也人誰/不能徐行者患不肻爲也)堯舜之¶
道孝弟而巳矣子服堯之服誦堯之言行¶
堯之行是堯而巳矣子服桀之服誦桀之¶
言行桀之行是桀而巳矣(孝弟而巳人所能/也堯服衣服不踰)¶
(禮也堯言行義之言堯行孝弟之行桀服譎詭非常之/服桀言不行仁義之言桀行淫虐之行也爲堯似堯爲)¶
(桀似/桀)曰交得見於鄒君可以假館願留而¶
受業於門(交欲學於孟子願因鄒/君假館舍僃門徒也)曰夫道若大路¶
然豈難知哉人病不求耳子歸而求之有餘¶
<pb:KR1h0002_SBCK_012-3b>¶
師(孟子言堯舜之道較然若大路豈有難知人苦不肯/求耳子歸曹而求行其道有餘師師不少也不必留)¶
(此學也/章指言天下大道人竝由之病於不爲不患/不能是以曹交請學孟子辭焉蓋詩三百一言以蔽之)¶
公孫丑問曰髙子曰小弁小人之詩也孟¶
子曰何以言之曰怨(髙子齊人也小弁小雅之/篇伯奇之詩也怨者怨親)¶
(之過故謂/之小人)曰固哉髙叟之爲詩也有人於此越¶
人關弓而射之則已談𥬇而道之無佗䟽之¶
也其兄關弓而射之則巳垂涕泣而道之無¶
佗戚之也小弁之怨親親也親親仁也固¶
<pb:KR1h0002_SBCK_012-4a>¶
矣夫髙叟之爲詩也(固&KR0728;也髙子年長孟子曰/&KR0728;哉髙父之爲詩也䟽越)¶
(人故談𥬇戚親也親其兄故號泣而道之怪怨之意也/伯奇仁人而父虐之故作小弁之詩曰何辜於天親親)¶
(而悲怨之辭也重言固&KR0728;傷/髙叟不達詩人之意甚也)曰凱風何以不怨(詩/邶)¶
(風凱風之篇也公孫丑曰凱/風亦孝子之詩何以獨不怨)曰凱風親之過小者¶
也小弁親之過大者也親之過大而不怨¶
是愈䟽也親之過小而怨是不可磯也愈¶
䟽不孝也不可磯亦不孝也孔子曰舜其至¶
孝矣五十而慕(孟子曰凱風言莫慰母心母心不/恱也知親之過小也小弁曰行有)¶
<pb:KR1h0002_SBCK_012-4b>¶
(死人尚或墐之而曾不閔巳知親之過大也愈益也過/巳大矣而孝子不怨思其親之意何爲如是是益䟽之)¶
(道也故曰不孝磯激也過小耳而孝子感激&KR0186;怨其親/是亦不孝也孔子以舜年五十而思慕其親不殆稱曰)¶
(孝之至矣孝之不可以巳也知髙叟譏小弁爲不得矣/章指言生之膝下一體而分喘息呼吸氣通於親當)¶
(親而䟽怨慕號天是以/小弁之怨未足爲愆也)¶
宋牼將之楚孟子遇於石丘曰先生將何¶
之(宋牼宋人名牼學士年長者故謂之/先生石丘地名也道遇問欲何之)曰吾聞秦楚¶
搆兵我將見楚王說而罷之楚王不恱我¶
將見秦王說而罷之二王我將有所遇焉¶
<pb:KR1h0002_SBCK_012-5a>¶
(牼自謂往說二王必/有所遇得從其志)曰軻也請無問其詳願聞¶
其指說之將何如(孟子敬宋牼自稱其名曰軻/不敢詳問願聞其指欲如何)¶
(說/之)曰我將言其不利也(牼曰我將爲二王/言興兵之不利也)曰先¶
生之志則大矣先生之號則不可先生以¶
利說秦楚之王秦楚之王恱於利以罷三¶
軍之師是三軍之士樂罷而恱於利也爲¶
人臣者懷利以事其君爲人子者懷利以¶
事其父爲人弟者懷利以事其兄是君臣¶
<pb:KR1h0002_SBCK_012-5b>¶
父子兄弟終去仁義懷利以相接然而不¶
亡者未之有也(孟子曰先生志誠大矣所稱名號/不可用也二王恱利罷三軍三軍)¶
(士樂之而恱利則舉國尚利以/相接待而忘仁義則其國亡矣)先生以仁義說秦¶
楚之王秦楚之王恱於仁義而罷三軍之¶
師是三軍之士樂罷而恱於仁義也爲人¶
臣者懷仁義以事其君爲人子者懷仁義¶
以事其父爲人弟者懐仁義以事其兄是¶
君臣父子兄弟去利懷仁義以相接也然¶
<pb:KR1h0002_SBCK_012-6a>¶
而不王者未之有也何必曰利(以仁義之道/不忍興兵三)¶
(軍之士恱國人化之咸以仁義相接可以致王何必以/利爲名也/章指言上之所欲下以爲俗俗化於善久)¶
(而致乎俗化於惡久而致傾是/以君子創業愼其所以爲名也)¶
孟子居鄒季任爲任處守以幣交受之而¶
不報處於平陸儲子爲相以幣交受之而¶
不報(任薛之同姓小國也季任任君季弟也任君朝/會於鄰國季任爲之居守其國也致幣帛之禮)¶
(以交孟子受之而未報也平陸齊下邑也/儲子齊相也亦致禮以交孟子而未荅也)佗日由鄒¶
之任見季子由平陸之齊不見儲子屋廬¶
<pb:KR1h0002_SBCK_012-6b>¶
子喜曰連得閒矣問曰夫子之任見季子¶
之齊(不/見)儲子爲其爲相與(連屋廬子名也見/孟子荅此二人有)¶
(異故喜曰連今日乃得一見夫子與之閒𨻶也俱荅二/人獨見季子不見儲子者以季子當君國子民之處儲)¶
(子爲相故/輕之邪)曰非也書曰享多儀儀不及物曰¶
不享惟不役志於享爲其不成享也(孟子/曰非)¶
(也非以儲子爲相故不見尚書洛誥篇曰享多儀言享/見之禮多儀法也物事也儀不及事謂有闕也故曰不)¶
(成享禮儲子本禮/不足故我不見也)屋廬子恱或問之屋廬子曰¶
季子不得之鄒儲子得之平陸(屋廬子巳曉/其意聞義而)¶
<pb:KR1h0002_SBCK_012-7a>¶
(服故恱也人問之曰何爲&KR0002;是屋廬子曰季子守國不/得越境至鄒不身造孟子可也儲子爲相得循行國中)¶
(但遊交禮爲其不尊賢故荅而不見/章指言君子交/接動不違禮享見之儀亢荅不差是以孟子或見或不)¶
(荅以其/宜也)¶
淳于髡曰先名實者爲人也後名實者自¶
爲也夫子在三卿之中名實未加於上下¶
而去之仁者固如此乎(淳于姓髡名也齊之辯/士名者有道德之名實)¶
(者治國惠民之功實也齊大國有三卿謂孟子甞處此/三卿之中矣未聞名實下濟於民上匡其君而速去之)¶
(仁者之道/固當然邪)孟子曰居下位不以賢事不肖者¶
<pb:KR1h0002_SBCK_012-7b>¶
伯夷也五就湯五就桀者伊尹也不惡汙¶
君不辭小官者柳下惠也三子者不同道¶
其趨一也(伊尹爲湯見貢於桀桀不用而歸湯湯/復貢之如此者五思濟民兾得施行其)¶
(道也此三人雖異/道所履者一也)一者何也(髡問一/者何也)曰仁也君子¶
亦仁而巳矣何必同(孟子言君子進退行止未/必同也趨於履仁而巳髡)¶
(譏其速去故引/三子以喻意也)曰魯繆公之時公儀子爲政子¶
柳子思爲臣魯之削也滋甚若是乎賢者¶
之無益於國也(髡曰魯繆公時公儀休爲執政之/卿子柳泄柳也子思孔伋也二人)¶
<pb:KR1h0002_SBCK_012-8a>¶
(皆師傅之臣不能救魯之見削奪亡其土地/者多&KR0002;是賢者無所益於國家者何用賢爲)曰虞不¶
用百里奚而亡秦繆公用之而霸不用賢¶
則亡削何可得與(孟子云百里奚所去國亡所/在國霸無賢國亡何但得削)¶
(豈可不/用賢也)曰昔者王豹處於淇而河西善謳緜¶
駒處於髙唐而齊右善歌華周杞梁之妻¶
善哭其夫而變國俗有諸內必形諸外爲¶
其事而無其功者髡未甞覩之也是故無¶
賢者也有則髡必識之(王豹衛之善謳者淇水/名衞許竹竿之篇曰泉)¶
<pb:KR1h0002_SBCK_012-8b>¶
(源在左淇水在右碩人之篇曰河水洋洋北流活活衛/地濵於淇水在北流河之西故曰處於淇而河西善謳)¶
(所謂鄭衞之聲也緜駒善歌者也髙唐齊西邑緜駒處/之故曰齊右善歌華周華旋也杞梁杞殖也二人齊大)¶
(夫死於戎事者其妻哭之哀城爲之崩國俗化之則效/其哭髡曰如是歌哭者尚能變俗有中則見外爲之而)¶
(無功者髡不聞也有功乃爲賢者不見其功/故謂之無賢者也如有之則髡必識知之)曰孔子¶
爲魯司宼不用從而祭燔肉不至不稅冕¶
而行不知者以爲爲肉也其知者以爲爲¶
無禮也乃孔子則欲以微罪行不欲爲苟¶
去君子之所爲衆人固不識也(孟子言孔/子爲魯賢)¶
<pb:KR1h0002_SBCK_012-9a>¶
(臣不用不能用其道也從魯君而祭於宗廟當賜大夫/以胙燔肉不至膊炙者爲燔詩云燔炙芬芬反歸其舍)¶
(未及稅解祭之冕而行出適佗國不知者以爲不得燔/肉而愠也知者以爲爲君無禮乃欲以微罪行燔肉不)¶
(至我黨從祭之禮不僃有微罪乎乃聖人之妙旨不欲/爲誠欲急去也衆人固不能知君子之所爲謂髡不能)¶
(知賢者之志也/章指言見機而作不俟終日孔子將/行冕不及稅庸人不識課以功實淳于雖辯終亦屈服)¶
(正者/勝也)¶
孟子曰五霸者三王之罪人也(五霸者大國/秉直道以率)¶
(諸侯齊&KR0074;晉文秦繆宋襄楚莊是/也三王夏禹殷湯周文王是也)今之諸侯五霸¶
之罪人也今之大夫今之諸侯之罪人也¶
<pb:KR1h0002_SBCK_012-9b>¶
(謂當孟子之時諸侯及大夫也諸侯/臣揔謂之大夫罪人之事下別言之)天子適諸侯¶
曰巡狩諸侯朝於天子曰述職春省耕而¶
補不足秋省歛而助不給入其疆土地辟¶
田野治養老尊賢俊傑在位則有慶慶¶
以地入其疆土地荒蕪遺老失賢掊克在¶
位則有讓一不朝則貶其爵再不朝則削¶
其地三不朝則六師移之是故天子討而¶
不伐諸侯伐而不討五霸者摟諸侯以伐¶
<pb:KR1h0002_SBCK_012-10a>¶
諸侯者也故曰五霸者三王之罪人也(巡/狩)¶
(述職皆以助人民慶賞也養老尊賢能者在位賞之以/地益其地也掊克不良之人在位則責讓之不朝至三)¶
(討之以六師移之就之也討者上討下也伐者敵國相/征伐也五霸強摟牽諸侯以伐諸侯不以王命也於三)¶
(王之法乃/罪人也)五霸&KR0074;公爲盛葵丘之會諸侯束¶
牲載書而不歃血初命曰誅不孝無易樹¶
子無以妾爲妻再命曰尊賢育才以彰有¶
德三命曰敬老慈幼無忘賔旅四命曰士¶
無丗官官事無攝取士必得無專殺大夫¶
<pb:KR1h0002_SBCK_012-10b>¶
五命曰無曲防無遏糴無有封而不吿曰¶
凡我同盟之人旣盟之後言歸于好今之¶
諸侯皆犯此五禁故曰今之諸侯五霸之¶
罪人也(齊&KR0074;公五霸之盛者也與諸侯會于葵丘束/縛其牲但加載書不復歃血言畏&KR0074;公不敢)¶
(&KR0018;也不得專誅不孝樹立也巳立丗子不得擅易也不/得立愛妾爲嫡也尊賢養才所以彰明有德之人敬老)¶
(愛少恤矜孤寡賔客覉旅勿忘忽也仕爲大臣不得丗/官賢臣乃得丗禄也官事無攝無曠庶僚也取士必得)¶
(賢立之無方也無專殺大夫不得以私怒行誅戮也無/敢違王法而以巳曲意設防禁也無遏止穀糴不通鄰)¶
(國也無以私恩擅有所封賞而不吿盟主也言歸于好/無搆怨也&KR0074;公施此五命而今諸侯皆犯之故曰罪人)¶
<pb:KR1h0002_SBCK_012-11a>¶
(也)長君之惡其罪小逢君之惡其罪大今¶
之大夫皆逢君之惡故曰今之大夫今之¶
諸侯之罪人也(君有惡命臣長大而宣之其罪在/不能距逆君命故曰小也逢迎也)¶
(君之惡心未發臣以謟媚逢迎而導君爲非故曰罪大/今諸侯之大夫皆逢君之惡故曰罪人也/章指言王)¶
(道寖衰轉爲罪人孟子傷之/是以博思古法匡時君也)¶
魯欲使愼子爲將軍孟子曰不敎民而用¶
之謂之殃民殃民者不容於堯舜之丗一¶
戰勝齊遂有南陽然且不可(愼子善用丘者/不敎民以仁義)¶
<pb:KR1h0002_SBCK_012-11b>¶
(而用之戰𨷖是使民有殃禍也堯舜之丗皆行仁義故/好戰殃民者不能自容也就使愼子能爲魯一戰取齊)¶
(南陽之地且猶不可山南曰/陽岱山之南謂之南陽也)愼子勃然不恱曰此¶
則滑釐所不識也(滑𨤲愼子名不恱故曰/我所不知此言何謂也)曰吾明¶
吿子天子之地方千里不千里不足以待諸¶
侯諸侯之地方百里不百里不足以守宗廟¶
之典籍周公之封於魯爲方百里也地非不¶
足而儉於百里太公之封於齊也亦爲方¶
百里也地非不足也而儉於百里今魯方¶
<pb:KR1h0002_SBCK_012-12a>¶
百里者五子以爲有王者作則魯在所損¶
乎在所益乎徒取諸彼以與此然且仁者¶
不爲況於殺人以求之乎(孟子見愼子不恱/故曰明吿子天子)¶
(諸侯地制如是諸侯當來朝聘故言守宗廟典籍謂先/祖常籍法度之文也周公太公地尚不能滿百里儉而)¶
(不足也後丗兼侵小國今魯乃五百里矣有王者作&KR0002;/文王武王者子以爲魯在所損之中邪在所益之中也)¶
(言其必見損也但取彼與此爲無傷害仁/者尚不肻爲況戰𨷖殺人以求廣土地乎)君子之事¶
君也務引其君以當道志於仁而巳(言君/子事)¶
(君之法牽引其君以當正道者仁也志仁而巳欲使愼/子輔君以仁/章指言招𢹂懷逺貴以德禮旣其用兵)¶
<pb:KR1h0002_SBCK_012-12b>¶
(廟勝爲上戰勝/爲下明賤戰也)¶
孟子曰今之事君者曰我能爲君辟土地¶
充府庫今之所謂良臣古之所謂民賊也¶
(辟土地侵鄰國也充府庫重賦斂也今之所謂/良臣者於古之法爲民賊傷民故謂之賊也)君不¶
郷道不志於仁而求富之是富桀也(爲惡/君聚)¶
(斂以富之爲富桀/也謂&KR0002;夏桀也)我能爲君約與國戰必克今¶
之所謂良臣古之所謂民賊也(連諸侯以戰/求必勝也)¶
君不郷道不志於仁而求爲之強戰是輔¶
<pb:KR1h0002_SBCK_012-13a>¶
桀也(說與/上同)由今之道無變今之俗雖與之¶
天下不能一朝居也(今之道非善道今之丗俗/漸惡久矣若不變更雖得)¶
(天下之政而治之不能自安一朝之閒居其位也/章/指言善爲國者必藏於民賊民以往其餘何觀變俗移)¶
(風非樂不化以亂/濟民不知其善也)¶
白圭曰吾欲二十而取一何如(白圭周人也/節以貨殖欲)¶
(省賦利民使/二十而稅一)孟子曰子之道貉道也萬室之¶
邑一人陶則可乎(貉夷貉之人在荒服者也貉/之稅二十而取一萬家之國)¶
(使一人陶瓦器則可乎/以此喻白圭所言也)曰不可器不足用也(白/圭)¶
<pb:KR1h0002_SBCK_012-13b>¶
(曰一人陶則瓦器不/足以供萬室之用也)曰夫貉五穀不生惟黍生¶
之無城郭宫室宗廟祭祀之禮無諸侯幣¶
帛饔飱無百官有司故二十取一而足也¶
(貉在北方其氣寒不生五穀黍早熟故獨生之也/無中國之禮如此之用故可二十取一而足也)今居¶
中國去人倫無君子如之何其可也陶以¶
寡且不可以爲國況無君子乎欲輕之於¶
堯舜之道者大貉小貉也欲重之於堯舜¶
之道者大桀小桀也(今之居中國當行禮義而/欲效夷貉無人倫之敘無)¶
<pb:KR1h0002_SBCK_012-14a>¶
(君子之道豈可哉陶器者少尚不可以爲國況無君子/之道乎堯舜以來什一而稅足以行禮故以此爲道今)¶
(欲輕之二十稅一者夷貉爲大貉子爲小貉也欲重之/過什一則夏桀爲大桀子爲小桀也/章指言先王典)¶
(禮萬丗可遵什一供貢下富上尊裔土𥳑惰二十而稅/夷狄有君不足爲貴圭欲法之孟子斥之以王制也)¶
白圭曰丹之治水也愈於禹(丹名圭字也當/諸侯時有小水)¶
(白圭爲治除之/因自謂過禹也)孟子曰子過矣禹之治水水¶
之道也是故禹以四海爲壑今吾子以鄰¶
國爲壑水逆行謂之洚水洚水者洪水也¶
仁人之所惡也吾子過矣(子之所言過矣禹/除中國之害以四)¶
<pb:KR1h0002_SBCK_012-14b>¶
(海爲溝壑以受其害水故後丗賴之今子除水近注之/鄰國觸於洚水之名仁人惡爲之自以爲愈於禹子亦)¶
(過甚矣/章指言君子除害普爲人也白圭/壑鄰亦以狹矣是故賢者志其大者逺者也)¶
孟子曰君子不亮惡乎執(亮信也易曰君子/履信思順若爲君)¶
(子之道舍信將安執之/章指言論語曰/自古皆有死民無信不立重信之至也)¶
魯欲使樂正子爲政(樂正子克也魯君/欲使之執政於國)孟子¶
曰吾聞之喜而不寐(喜其人道德得行/爲之喜而不寐)公孫¶
丑曰樂正子強乎曰否有智慮乎曰否多¶
聞識乎曰否(丑問樂正子有此三問之所能/乎孟子皆曰否不能有此也)然則¶
<pb:KR1h0002_SBCK_012-15a>¶
奚爲喜而不寐(丑問無此三者/何爲喜而不寐)曰其爲人也¶
好善(孟子言樂正子之爲人/也能好善故爲之喜)好善足乎(丑問人/但好善)¶
(足以治/國乎)曰好善優於天下而況魯國乎夫苟¶
好善則四海之內皆將輕千里而來吿之¶
以善夫苟不好善則人將曰訑訑予旣巳¶
知之矣訑訑之聲音顔色距人於千里之¶
外(孟子曰好善樂聞善言是采用之也以此治天下可/以優之虞舜是也何況於魯不能治乎人誠好善四)¶
(海之士皆輕行千里以善來吿之誠不好善則其人將/曰訑訑賤佗人之言訑訑者自足其智不嗜善言之貌)¶
<pb:KR1h0002_SBCK_012-15b>¶
(訑訑之人發聲音見顔色人皆知其不欲受善/言也道術之士聞之止於千里之外而不來也)士止於¶
千里之外則䜛諂靣諛之人至矣與讒諂¶
靣諛之人居國欲治可得乎(懷善言之士止/於千里之外不)¶
(肻就之則邪惡順意之人至矣與邪惡居欲使國治豈/可得乎/章指言好善從人聖人一槩禹聞讜言荅之)¶
(而拜訑訑吐之善人亦逝善去惡來道&KR0002;/合符詩曰雨雪漉漉見晛聿消此之謂也)¶
陳子曰古之君子何如則仕(陳臻問古之君/子得何禮可以)¶
(仕/也)孟子曰所就三所去三迎之致敬以有¶
禮言將行其言也則就之禮貌未衰言弗¶
<pb:KR1h0002_SBCK_012-16a>¶
行也則去之其次雖未行其言也迎之致¶
敬以有禮則就之禮貌衰則去之其下朝¶
不食夕不食飢餓不能出門户君聞之曰¶
吾大者不能行其道又不能從其言也使¶
飢餓於我土地吾恥之周之亦可受也免¶
死而巳矣(所去就謂下事也禮者接之以禮也貌/者顔色和順有樂賢之容禮衰不敬也)¶
(貌衰不恱也其下者困而不能與之禄則當去矜其困/而周之苟免死而巳此三就三去之道窮餓而去不疑)¶
(也故不言去免死而留爲死故也權時之宜嫌其疑也/故載之也/章指言士雖正道亦有量宜聽言爲上禮)¶
<pb:KR1h0002_SBCK_012-16b>¶
(貌次之困而免死斯爲下/矣僃此三科亦無疑也)¶
孟子曰舜發於畎畒之中傅說舉於版築¶
之閒膠鬲舉於魚鹽之中管夷吾舉於士¶
孫叔敖舉於海百里奚舉於市故天將降¶
大任於是人也必先苦其心志勞其筋骨¶
餓其體膚空乏其身行拂亂其所爲所以¶
動心忍性曾益其所不能(舜耕歷山三十徴/庸傅說築𫝊巖武)¶
(丁舉以爲相膠鬲殷之賢臣遭紂之亂隱遁爲商文王/於鬻販魚鹽之中得其人舉之以爲臣也士獄官也管)¶
<pb:KR1h0002_SBCK_012-17a>¶
(夷吾自魯囚執於士官&KR0074;公舉以爲相國孫叔敖隱處/耕於海濵楚莊王舉之以爲令尹百里奚亡虞適秦隱)¶
(於都市而以爲相也言天將降下大事以任聖賢必先/勤勞其身餓其體而瘠其膚使其身乏資絕糧所行不)¶
(從拂戾而亂之者所以動驚其心堅忍其性/使不違仁困而知勤曾益其素所以不能行)人&KR0106;過¶
然後能改困於心衡於慮而後作徵於色¶
發於聲而後喻(人常以有繆思過行不得福然後/乃更其所爲以不能爲能也困瘁)¶
(於心衡橫也橫塞其慮於𦙄臆之中而後作爲竒計異/䇿憤激之說也徵驗見於顔色若屈原憔悴漁父見而)¶
(怪之發於聲而後喻&KR0002;/甯戚商歌&KR0074;公異之)入則無法家拂士出則¶
無敵國外患者國&KR0106;亡然後知生於憂患¶
<pb:KR1h0002_SBCK_012-17b>¶
而死於安樂也(入謂國内也無法度大臣之家輔/拂之士出謂國外也無敵國可難)¶
(無外患可憂則凡庸之君驕慢荒忽國常以此亡也故/知能生於憂患死於安樂也死亡也安樂怠惰使人亡)¶
(其知能也/章指言聖賢困窮天堅其志次賢感/激乃奮其慮凡人佚樂以喪知能賢愚之敘也)¶
孟子曰敎亦多術矣予不屑之敎誨也者¶
是亦敎誨之而巳矣(敎人之道多術予我也屑/絜也我不絜其人之行故)¶
(不敎誨之其人感此退自脩學而爲仁義是亦我敎誨/之一道也/章指言學而見賤恥之大者激而厲之能)¶
(者以改敎誨之方或折或/引同歸殊塗成之而巳)¶
孟子卷第十二¶

