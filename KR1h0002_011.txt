# -*- mode: mandoku-view; -*-
#+TITLE: 孟子
#+DATE: 2015-09-10 22:50:19.806549
#+PROPERTY: ID KR1h0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB01n0008-011孟子-卷第十一.
<pb:KR1h0002_SBCK_011-1a>¶
孟子卷第十一　趙氏注¶
吿子章句上(吿子者吿姓也子男子之通稱也名/不害兼治儒墨之道者甞學於孟子)¶
(而不能純徹性命之理論語曰子罕言命謂性/命之難言也以告子能執弟子之問故以題篇)¶
吿子曰性猶杞柳也義猶桮棬也以人性¶
爲仁義猶以&KR0142;柳爲桮棬(告子以爲人性爲/才幹義爲成器猶)¶
(以&KR0142;柳之木爲桮棬也&KR0142;柳柜柳也一曰/&KR0142;木名也詩云北山有&KR0142;桮棬桮素也)孟子曰子¶
能順杞柳之性而以爲桮棬乎將戕賊&KR0142;¶
柳而後以爲桮棬也(戕猶殘也春秋傳曰戕舟/發梁子能順完&KR0142;柳不傷)¶
<pb:KR1h0002_SBCK_011-1b>¶
(其性而成桮棬乎將以斤斧殘賊/之乃可以爲桮棬乎言必殘賊也)如將戕賊&KR0142;柳¶
而以爲桮棬則亦將戕賊人以爲仁義與¶
(孟子言以人身爲仁義豈可復殘傷其/形體乃成仁義邪明不可比桮棬也)率天下之人¶
而禍仁義者必子之言夫(以吿子轉性以爲/仁義若轉木以成)¶
(器必殘賊之故言率人以禍仁義者必子之言夫歎辭/也/章指言養性長義順夫自然殘木爲器變而後成)¶
(吿子道偏見有不純仁內義外違/人之端孟子拂之不假以言也)¶
吿子曰性猶湍水也決諸東方則東流決¶
諸西方則西流人性之無分於善不善也¶
<pb:KR1h0002_SBCK_011-2a>¶
猶水之無分於東西也(湍者圜也謂湍湍瀠水/也告子以喻人性若是)¶
(水也善惡隨物而化/無本善不善之性也)孟子曰水信無分於東西¶
無分於上下乎人性之善也猶水之就下¶
也人無有不善水無有不下今夫水搏而¶
躍之可使過顙激而行之可使在山是豈¶
水之性哉其勢則然也人之可使爲不善¶
其性亦猶是也(孟子曰水誠無分於東西故決之/而往也水豈無分於上下乎水性)¶
(但欲下耳人性生而有善猶水欲下也所以知人皆有/善性似水無有不下者也躍跳顙額也人以手跳水可)¶
<pb:KR1h0002_SBCK_011-2b>¶
(使過顙激之可令上山皆迫於勢耳非水之性也人之/可使爲不善非順其性也亦妄爲利欲之勢所誘迫耳)¶
(猶是水也言其本性非不善也/章指言人之欲善猶/水好下迫勢激躍失其素眞是以守正性者爲君子隨)¶
(曲拂者爲/小人也)¶
吿子曰生之謂性(凡物生同&KR0011;/者皆同性)孟子曰生之¶
謂性也猶白之謂白與(猶見白物皆謂之/同白無異性也)曰然¶
(吿子/曰然)白羽之白也猶白雪之白白雪之白¶
猶白玉之白與(孟子以爲羽性輕雪性消玉性堅/雖俱白其性不同問吿子子以三)¶
(白之性/同邪)曰然(吿子曰然誠/以爲同也)然則犬之性猶牛之¶
<pb:KR1h0002_SBCK_011-3a>¶
性牛之性猶人之性與(孟子言犬之性豈與牛/同所欲牛之性豈與人)¶
(同所欲乎/章指言物雖有性性各殊異惟人之性與/善俱生赤子入井以發其誠吿子一之知其麤矣孟子)¶
(精之是/在其中)¶
吿子曰食色性也仁內也非外也義外也¶
非內也(人之甘食恱色者人之性也仁由/內出義在外也不從已身岀也)孟子曰¶
何以謂仁內義外也(孟子怪吿/子是言也)曰彼長而我¶
長之非有長於我也猶彼白而我白之從¶
其白於外也故謂之外也(告子言見彼人年/長大故我長敬之)¶
<pb:KR1h0002_SBCK_011-3b>¶
(長大者非在於我也/猶白色見於外也)曰異於白馬之白也無以¶
異於白人之白也不識長馬之長也無以¶
異於長人之長與且謂長者義乎長之者¶
義乎(孟子曰長異於白白馬白人同謂之白可也不/知敬老馬無異於敬老人邪且謂老者爲有義)¶
(乎將謂敬老者爲有義乎/敬老者已也何以爲外也)曰吾弟則愛之秦人之¶
弟則不愛也是以我爲恱者也故謂之內¶
長楚人之長亦長吾之長是以長爲恱者¶
也故謂之外也(吿子曰愛從巳則已心恱故謂/之內所恱喜老者在外故曰外)曰¶
<pb:KR1h0002_SBCK_011-4a>¶
&KR0132;秦人之炙無以異於&KR0132;吾炙夫物則亦¶
有然者也然則&KR0132;炙亦有外與(孟子曰&KR0132;/炙同等情)¶
(出於中敬楚人之老與敬已之老亦同已情往敬之雖/非已炙同美故曰物則有然者也如&KR0132;炙之意豈在外)¶
(邪言楚秦喻逺也/章指言事雖在外行其事/者皆發於中明仁義由內所以曉吿子之惑也)¶
孟季子問公都子曰何以謂義內也(季子/亦以)¶
(爲義/外也)曰行吾敬故謂之內也(公都子曰以敬/在心而行之故)¶
(言/內)郷人長於伯兄一歲則誰敬(季子曰/敬誰也)曰¶
敬兄(公都子曰/當敬兄也)酌則誰先(季子曰酌酒/則先酌誰)曰先酌¶
<pb:KR1h0002_SBCK_011-4b>¶
郷人(公都子曰/當先郷人)所敬在此所長在彼果在外¶
非由內也(季子曰所敬者兄也所酌者郷人也/如此義果在外不由內也果猶竟也)公都¶
子不能荅以吿孟子(公都子無以/荅季子之問)孟子曰敬¶
叔父乎敬弟乎彼將曰敬叔父曰弟爲尸¶
則誰敬彼將曰敬弟子曰惡在其敬叔父¶
也彼將曰在位故也子亦曰在位故也庸¶
敬在兄斯須之敬在郷人(孟子使公都子荅季/子如此言弟以在尸)¶
(位故敬之郷人在賔位故先酌之耳庸/常也常敬在兄斯須之敬在郷人也)季子聞之曰¶
<pb:KR1h0002_SBCK_011-5a>¶
敬叔父則敬敬弟則敬果在外非由內也¶
(隨敬所在而/敬之果在外)公都子曰冬日則飲湯夏日則¶
飲水然則飲食亦在外也(湯水雖異名其得/寒温者中心也雖)¶
(隨敬之所在亦中心敬之猶飲食從人所欲豈可復謂/之外也/章指言凡人隨形不本其原賢者達情知所)¶
(以然季子信之猶若吿/子公都受命然後乃理)¶
公都子曰吿子曰性無善無不善也(公都/子道)¶
(吿子以爲人性在/化無本善不善也)或曰性可以爲善可以爲不¶
善是故文武興則民好善幽厲興則民好¶
<pb:KR1h0002_SBCK_011-5b>¶
暴(公都子曰或人以爲可敎以善不善亦由吿子之/意也故文武聖化之起民皆喜爲善幽厲虐政之)¶
(起民皆/好暴亂)或曰有性善有性不善是故以堯爲¶
君而有象以瞽瞍爲父而有舜以紂爲兄¶
之子且以爲君而有微子啓王子比干(公/都)¶
(子曰或人者以爲人各有性善惡不可化移堯爲君象/爲臣不能使之爲善瞽瞍爲父不能化舜爲惡紂爲君)¶
(又與微子比干有兄弟之親亦不能/使此二子爲不仁是亦各有性也)今曰性善然¶
則彼皆非與(公都子曰告子之徒其論如此今孟/子曰人性盡善然則彼之所言皆非)¶
(邪)孟子曰乃若其情則可以爲善矣乃所¶
<pb:KR1h0002_SBCK_011-6a>¶
謂善也若夫爲不善非才之罪也(若順也/性與情)¶
(相爲表裏性善勝情情則從之孝經曰此哀戚之情情/從性也能順此情使之善者眞所謂善也若隨人而強)¶
(作善者非善者之善也&KR0002;爲不善/者非所受天才之罪物動之故也)惻隱之心人皆¶
有之羞惡之心人皆有之恭敬之心人皆¶
有之是非之心人皆有之惻隱之心仁也¶
羞惡之心義也恭敬之心禮也是非之心¶
智也仁義禮智非由外鑠我也我固有之¶
也弗思耳矣故曰求則得之舍則失之或¶
<pb:KR1h0002_SBCK_011-6b>¶
相倍蓰而無筭者不能盡其才者也(仁義/禮智)¶
(人皆有其端懷之於內非從外消鑠我也求存之則可/得而用之舍縱之則亡失之矣故人之善惡或相倍蓰)¶
(或至於無筭者不得相與計多少言其絕逺也所以惡/乃至是者不能自盡其才性也故使有惡人非天獨與)¶
(此人惡性其有下愚不移者譬/如被疾不成之人所謂童昏也)詩曰天生蒸民有¶
物有則民之秉夷好是懿德孔子曰爲此¶
詩者其知道乎故有物必有則民之秉夷¶
也故好是懿德(詩大雅蒸民之篇言天生衆民有/物則有所法則人法天也民之秉)¶
(夷夷常也常好美德孔子謂之知道故曰人皆有善也/章指言天之生人皆有善性引而趨之善惡異衢髙)¶
<pb:KR1h0002_SBCK_011-7a>¶
(下相懸賢愚舛殊尋/其本者乃能一諸)¶
孟子曰富歲子弟多賴凶歲子弟多暴非¶
天之降才爾殊也其所以陷溺其心者然¶
也(富歲豐年也凶歲飢饉也子弟凡人之子弟也賴/善暴惡也非天降下才性與之異也以飢寒之阨)¶
(陷溺其心使/爲惡者也)今夫麰麥播種而耰之其地同¶
樹之時又同浡然而生至於日至之時皆¶
熟矣雖有不同則地有肥磽&KR0040;露之養人¶
事之不齊也(麰麥大麥也詩云詒我來麰言人性/之同如此麰麥其不同者人事&KR0040;澤)¶
<pb:KR1h0002_SBCK_011-7b>¶
(有不足地之有/肥磽耳磽薄也)故凡同類者舉相似也何獨¶
至於人而疑之聖人與我同類者(聖人亦/人也其)¶
(相覺者以心知耳蓋體/&KR0011;與人同故舉相似也)故龍子曰不知足而爲¶
屨我知其不爲蕢也屨之相似天下之足¶
同也(龍子古賢者也雖不知足小大作屨者猶不更/作蕢蕢草器也以屨相似天下之足略同故也)¶
口之於味有同&KR0132;也易牙先得我口之所¶
&KR0132;者也如使口之於味也其性與人殊若¶
犬馬之與我不同類也則天下何&KR0132;皆從¶
<pb:KR1h0002_SBCK_011-8a>¶
易牙之於味也至於味天下期於易牙是¶
天下之口相似也(人口之所&KR0132;者相似故皆以/易牙爲知味言口之同也)¶
惟耳亦然至於聲天下期於師曠是天下¶
之耳相似也(耳亦猶口也天下皆以/師曠爲知聲之微妙也)惟目亦然¶
至於子都天下莫不知其姣也不知子都¶
之姣者無目者也(目亦猶耳也子都古之姣好/者也詩云不見子都乃見狂)¶
(且儻無目者乃不知子/都好耳言目之同耳)故曰口之於味也有同¶
&KR0132;焉耳之於聲也有同聽焉目之於色也¶
<pb:KR1h0002_SBCK_011-8b>¶
有同美焉於心獨無所同然乎(言人之心/性皆同也)心¶
之所同然者何也謂理也義也聖人先得¶
我心之所同然耳故理義之恱我心猶芻¶
豢之恱我口(心所同&KR0132;者義理也理者得道之理/聖人先得理義之要耳理義之恱心)¶
(如芻豢之恱口誰不同也草牲曰芻穀養曰豢/章指/言人稟性俱有好憎耳目口心所恱者同或爲君子或)¶
(爲小人猶麰麥不齊&KR0040;露使然/也孟子言是所以勗而進之)¶
孟子曰牛山之木甞美矣以其郊於大國¶
也斧斤伐之可以爲美乎是其日夜之所¶
<pb:KR1h0002_SBCK_011-9a>¶
息&KR0040;露之所潤非無萌蘖之生焉牛羊又¶
從而牧之是以若彼濯濯也人見其濯濯¶
也以爲未甞有材焉此豈山之性也哉(牛/山)¶
(齊之東南山也邑外謂之郊息長也濯濯無草木之貌/牛山未甞盛美以在國郊斧斤牛羊使之不得有草木)¶
(耳非山之性/無草木也)雖存乎人者豈無仁義之心哉¶
其所以放其良心者亦猶斧斤之於木也¶
旦旦而伐之可以爲美乎其日夜之所息¶
平旦之氣其好惡與人相近也者幾希(存/在)¶
<pb:KR1h0002_SBCK_011-9b>¶
(也言雖在人之性亦猶此山之有草木也人豈無仁義/之心邪其日夜之思欲息長仁義平旦之志氣其好惡)¶
(凡人皆有與賢人相近之/心幾豈也豈希言不逺也)則其旦晝之所爲有¶
梏亡之矣梏之反覆則其夜氣不足以存¶
夜氣不足以存則其違禽獸不逺矣人見¶
其禽獸也而以爲未甞有才焉者是豈人¶
之情也哉(旦晝晝日也其所爲萬事有梏亂之使亡/失其日夜之所息也梏之反覆利害干其)¶
(心其夜氣不能復存也人見惡人禽獸之/行以爲未甞有善才性此非人之情也)故苟得其¶
養無物不長苟失其養無物不消孔子曰¶
<pb:KR1h0002_SBCK_011-10a>¶
操則存舍則亡岀入無時莫知其郷惟心¶
之謂與(誠得其養&KR0002;&KR0040;露於草木法度於仁義何有/不長他誠失其養若斧斤牛羊之消草木利)¶
(欲之消仁義何有不盡也孔子曰持之則在縱之則亡/莫知其郷郷猶里以喻居也獨心爲若是也/章指言)¶
(秉心持正使邪不干猶止斧斤不/伐牛山山則木茂人則稱仁也)¶
孟子曰無或乎王之不智也(王齊王也或怪/也時人有怪王)¶
(不智而孟子不/輔之故言此也)雖有天下易生之物也一日暴¶
之十日寒之未有能生者也吾見亦罕矣¶
吾退而寒之者至矣吾如有萌焉何哉(種/易)¶
<pb:KR1h0002_SBCK_011-10b>¶
(生之草木五穀一日暴温之十日隂寒以殺之物何能/生我亦希見於王旣見而退寒之者至謂左右佞諂順)¶
(意者多譬諸萬物何/由得有萌牙生也)今夫弈之爲數小數也不¶
專心致志則不得也(弈博也或曰圍棊論語曰/不有博弈者乎數技也雖)¶
(小技不專心/則不得也)弈秋通國之善弈者也使弈秋¶
誨二人弈其一人專心致志惟弈秋之爲¶
聽一人雖聽之一心以爲有鴻鵠將至思¶
援弓繳而射之雖與之俱學弗若之矣爲¶
是其智弗若與曰非然也(有人名秋通一國皆/謂之善弈曰弈秋使)¶
<pb:KR1h0002_SBCK_011-11a>¶
(敎二人弈其一人惟秋所善而聽之其一人念欲射鴻/鵠故不如也爲是謂其智不如也曰非也以不致志也)¶
(故齊王之不智亦&KR0002;是/章指言弈爲小數不精不能/一人善之十人惡之雖竭其道何由智哉詩云濟濟多)¶
(士文王以寧/此之謂也)¶
孟子曰魚我所欲也熊掌亦我所欲也二¶
者不可得兼舍魚而取熊掌者也生亦我¶
所欲也義亦我所欲也二者不可得兼舍¶
生而取義者也(熊掌熊蹯也以喻/義魚以喻生也)生亦我所欲¶
所欲有甚於生者故不爲苟得也死亦我¶
<pb:KR1h0002_SBCK_011-11b>¶
所惡所惡有甚於死者故患有所不辟也¶
如使人之所欲莫甚於生則凡可以得生¶
者何不用也使人之所惡莫甚於死者則¶
凡可以辟患者何不爲也(有甚於生者謂義/也義者不可茍得)¶
(有甚於死者謂無義也不苟辟患也莫甚於生則苟/利而求生矣莫甚於死則可辟患不擇善何不爲耳)由¶
是則生而有不用也由是則可以辟患而¶
有不爲也是故所欲有甚於生者所惡有¶
甚於死者非獨賢者有是心也人皆有之¶
<pb:KR1h0002_SBCK_011-12a>¶
賢者能勿喪耳(有不用不用苟生也有不爲不/爲苟惡而辟患也有甚於生義)¶
(甚於生也有甚於死惡甚於死也凡/人皆有是心賢者能勿喪亡之也)一簞食一豆羹¶
得之則生弗得則死嘑爾而與之行道之¶
人弗受蹴爾而與之乞人不屑也(人之餓/者得此)¶
(一器食可以生不得則死嘑爾猶呼爾咄啐之貌也行/道之人道中凡人以其賤已故不肯受也蹴蹋也以足)¶
(踐蹋與之乞人不絜之亦/由其小故輕而不受也)萬鍾則不辯禮義而¶
受之萬鍾於我何加焉爲宫室之美妻妾¶
之奉所識窮乏者得我與(言一簞食則貴禮/至於萬鍾則不復)¶
<pb:KR1h0002_SBCK_011-12b>¶
(辯別有禮義與不鍾量器也萬鍾於已身何加益哉己/身不能獨食萬鍾也豈不爲廣美宫室供奉妻妾施與)¶
(所知之人/窮乏者)郷爲身死而不受今爲宫室之美¶
爲之郷爲身死而不受今爲妻妾之奉爲¶
之郷爲身死而不受今爲所識窮乏者得¶
我而爲之是亦不可以已乎此之謂失其¶
本心(郷者不得簞食而食則身死尚不受也今爲此/三者爲之是不亦可以止乎所謂失其本心也)¶
(章指言舍生取義義之大者也簞食萬鍾用有輕重/縱彼納此蓋違其本凡人皆然君子則否所以殊也)¶
孟子曰仁人心也義人路也舍其路而弗¶
<pb:KR1h0002_SBCK_011-13a>¶
由放其心而不知求哀哉(不行仁義者不由/路不求心者也可)¶
(哀憫/哉)人有雞犬放則知求之有放心而不¶
知求學問之道無他求其放心而已矣(人/知)¶
(求雞狗莫知求其心者惑也學問所以求之章指言由/路求心爲得其本追逐雞狗務其末也學以求之詳矣)¶
孟子曰今有無名之指屈而不信非疾痛¶
害事也如有能信之者則不逺秦楚之路¶
爲指之不若人也(無名之指手之第四指也蓋/以其餘指皆有名無名指者)¶
(非手之用指也雖不疾痛妨害於事猶/欲信之不逺秦楚爲指不若人故也)指不若人則¶
<pb:KR1h0002_SBCK_011-13b>¶
知惡之心不若人則不知惡此之謂不知¶
類也(心不若人可惡之大者也而反惡指故曰不知/其&KR0011;也&KR0011;事也/章指言舍大惡小不知其要)¶
(憂指忘心不郷於道/是以君子惡之也)¶
孟子曰拱把之桐梓人茍欲生之皆知所¶
以養之者至於身而不知所以養之者豈¶
愛身不若桐梓哉弗思甚也(拱合兩手也把/以一手把之也)¶
(桐梓皆木名也人皆知灌漑而養之至於養身之道當/以仁義而不知用豈於身不若桐梓哉不思之甚也)¶
(章指言莫知養身而養樹木失事/違務不得所急所以誡未逹者也)¶
<pb:KR1h0002_SBCK_011-14a>¶
孟子曰人之於身也兼所愛兼所愛則兼¶
所養也無尺寸之膚不愛焉則無尺寸之¶
膚不養也(人之所愛則養之於身也/一尺一寸之膚養相及也)所以考其¶
善不善者豈有他哉於已取之而已矣(考/知)¶
(其善否皆在/巳之所養也)體有貴賤有大小無以小害大¶
無以賤害貴養其小者爲小人養其大者¶
爲大人(養小則害大養賤則害貴小口腹也大心志/也頭頸貴者也指拇賤者也不可舍貴養賤)¶
(也務口腹者爲小人/治心志者爲大人)今有場師舍其梧檟養其¶
<pb:KR1h0002_SBCK_011-14b>¶
樲&KR0068;則爲賤場師焉(場師治場圃者場以治穀/圃園也梧桐檟梓皆木名)¶
(樲&KR0068;小&KR0068;所謂酸&KR0037;也言此以/喻人舍大養小故曰賤場師也)養其一指而失其¶
肩背而不知也則爲狼疾人也(謂醫養人疾/治其一指而)¶
(不知其肩背之有疾以至於害之/此爲狼籍亂不知治疾之人也)飲食之人則人¶
賤之矣爲其養小以失大也飲食之人無¶
有失也則口腹豈適爲尺寸之膚哉(飲食/之人)¶
(人所以賤之者爲其養〇腹而失道徳耳如使不失道/德存仁義以往不嫌於養口腹也故曰口腹豈但爲肥)¶
(長尺寸之膚邪亦爲懷道者也/章指言養其/行治其/正俱用智力善惡相厲是以君子居處思義飲食思禮也)¶
<pb:KR1h0002_SBCK_011-15a>¶
公都子問曰鈞是人也或爲大人或爲小¶
人何也(鈞同也言有/大有小何也)孟子曰從其大體爲大¶
人從其小體爲小人(大體心思禮義/小體縱恣情慾)曰鈞是¶
人也或從其大體或從其小體何也(公都/子言)¶
(人何獨有/從小體也)曰耳目之官不思而蔽於物物交¶
物則引之而已矣心之官則思思則得之¶
不思則不得也此天之所與我者先立乎¶
其大者則其小者弗能奪也此爲大人而¶
<pb:KR1h0002_SBCK_011-15b>¶
已矣(孟子曰人有耳目之官不思故爲物所蔽官精/神所在也謂人有五官六府物事也利欲之事)¶
(來交引其精神心官不思善故失其道而陷爲小人也/此乃天所與人情性先立乎其大者謂生而有善性也)¶
(小者情欲也善勝惡則惡不能奪/章指言天與人/性先立其大心官思之邪不乖越故謂之大人也)¶
孟子曰有天爵者有人爵者仁義忠信樂¶
善不倦此天爵也公卿大夫此人爵也(天/爵)¶
(以德人/爵以禄)古之人脩其天爵而人爵從之今之¶
人脩其天爵以要人爵旣得人爵而棄其¶
天爵則惑之甚者也(人爵從之人爵自至也以/要人爵要求也得人爵棄)¶
<pb:KR1h0002_SBCK_011-16a>¶
(天爵惑/之甚也)終亦必亡而巳矣(棄善忘德終必亡之/章指言古脩天爵自樂)¶
(之也今要人爵以誘時也得人棄/天道之忌也惑以招亡小人事也)¶
孟子曰欲貴者人之同心也人人有貴於¶
已者弗思耳人之所貴者非良貴也趙孟¶
之所貴趙孟能賤之(人皆同欲貴之心人人自/有貴者在己身不思之耳)¶
(在已者謂仁義廣譽也凡人之所貴富故曰非良貴者/趙孟晉卿之貴者也能貴人又能賤人人所自有者他)¶
(人不能/賤之也)詩云旣醉以酒旣飽以德言飽乎仁¶
義也所以不願人之膏&KR0413;之味也令聞廣¶
<pb:KR1h0002_SBCK_011-16b>¶
譽施於身所以不願人之文繡也(詩大雅/旣醉之)¶
(篇言飽德者飽仁義之於身身之貴者也不願人膏&KR0413;/矣膏&KR0413;細&KR0413;如膏者也文繡繡衣服也/章指言所貴)¶
(在身人不知求膏&KR0413;文繡已之所優趙/孟所貴何能比之是以君子貧而樂也)¶
孟子曰仁之勝不仁也猶水勝火今之爲¶
仁者猶以一杯水救一車薪之火也不熄¶
則謂之水不勝火此又與於不仁之甚者¶
也亦終必亡而已矣(水勝火取水足以制火一/杯水何能勝一車薪之火)¶
(也以此謂水不勝火爲仁者亦&KR0002;是則與作不仁之甚/者也亡猶無也亦終必無仁矣/章指言爲仁不至不)¶
<pb:KR1h0002_SBCK_011-17a>¶
(反諸已謂水勝火熄而後巳不仁之/甚終必亡矣爲道不卒無益於賢也)¶
孟子曰五穀者種之美者也苟爲不熟不¶
如荑稗夫仁亦在乎熟之而巳矣(熟成也/五穀雖)¶
(美種之不成不如荑稗之草其實可食爲仁不成猶是/也/章指言功毀幾成人在愼終五穀不熟荑稗是勝)¶
(是以爲仁/必其成也)¶
孟子曰羿之敎人射必志於彀學者亦必¶
志於彀(羿古之工射者彀張也弩向包的者用/思要時也學者志道猶射者之張也)大匠¶
誨人必以規矩學者亦必以規矩(大匠攻/木之工)¶
<pb:KR1h0002_SBCK_011-17b>¶
(規所以爲圜也矩所以爲方也誨敎也敎人必須規矩/學者以仁義爲法式亦猶大匠以規矩者也/章指言)¶
(事各有本道有所隆彀張規矩以喻爲仁/學不爲仁猶是二敎失其法而行之也)¶
孟子卷第十一¶
