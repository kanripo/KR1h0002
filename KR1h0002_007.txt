# -*- mode: mandoku-view -*-
#+TITLE: 孟子
#+DATE: 2015-09-23 09:41:05
#+PROPERTY: JUAN 7
<pb:KR1h0002_SBCK_007-1a>¶
孟子卷第七　趙氏注¶
離婁章句上(離婁者古之明目者蓋以爲黃帝時/人也黃帝亡其𤣥珠使離朱索之離)¶
(朱即離婁也能視於百步之外見秋亳之末然必須規/矩乃成方貟猶論語述而不作信而好古故以題篇)¶
孟子曰離婁之明公輸子之巧不以規矩¶
不能成方貟(公輸子魯班魯之巧人也或以爲魯/昭公之子雖天下至巧亦猶須規矩)¶
(也)師曠之聦不以六律不能正五音(師曠/晉平)¶
(公之樂大師也其聽至聦不用六律不能正五音六律/陽律太蔟姑洗㽔賔夷則無射黃鍾也五音宮商角徵)¶
(羽/也)堯舜之道不以仁政不能平治天下(當/行)¶
<pb:KR1h0002_SBCK_007-1b>¶
(仁恩之政天/下乃可平也)今有仁心仁聞而民不被其澤¶
不可法於後丗者不行先王之道也(仁心/性仁)¶
(也仁聞仁聲逺聞也雖然猶須行先/王之道使百姓被澤乃可爲後法也)故曰徒善不足¶
以爲政徒法不能以自行(但有善心而不行之/不足以爲政但有善)¶
(法度而不施之法度/亦不能獨自行也)詩云不愆不忘率由舊章¶
遵先王之法而過者未之有也(詩大雅嘉樂/之篇愆過也)¶
(所行不過差矣不可忘者以其循用舊/故文章遵用先王之法度未聞有過也)聖人旣竭目¶
力焉繼之以規矩準繩以爲方貟平直不¶
<pb:KR1h0002_SBCK_007-2a>¶
可勝用也(盡己目力續以四者方貟平直可/得而知審故用之不可勝極也)旣竭¶
耳力焉繼之以六律正五音不可勝用也¶
(音須律/而正也)旣竭心思焉繼之以不忍人之政而¶
仁覆天下矣(盡心欲行恩繼以不忍加惡於/人之政則天下被覆衣之仁也)故曰¶
爲髙必因丘陵爲下必因川澤爲政不因¶
先王之道可謂智乎(言因自然則用力/少而成功多矣)是以惟¶
仁者宜在髙位不仁而在髙位是播其惡¶
於衆也(仁者能由先王之道不仁逆/道則自播揚其惡於衆人也)上無道揆也¶
<pb:KR1h0002_SBCK_007-2b>¶
下無法守也朝不信道工不信度君子犯¶
義小人犯刑國之所存者幸也(言君無道術/可以揆度天)¶
(意臣無法度可以守職奉命朝廷之士不信道德百工/之作不信度量君子觸義之所禁謂學士當行君子之)¶
(道也小人觸刑愚人罹於密網也此亡/國之政然而國存者僥倖耳非其道也)故曰城郭不¶
完兵甲不多非國之災也田野不辟貨財¶
不聚非國之害也上無禮下無學賊民興¶
喪無日矣(言君不知禮臣不學法度無以相檢制則/賊民興亡在朝夕無復有期日言國無禮)¶
(義必/亡)詩曰天之方蹶無然泄泄泄泄猶沓¶
<pb:KR1h0002_SBCK_007-3a>¶
沓也事君無義進退無禮言則非先王之¶
道者猶沓沓也(詩大雅板之篇天謂王者蹶動也/言天方動女無敢沓沓但爲非義)¶
(非禮背棄先王之/道而不相匡正也)故曰責難於君謂之恭陳善¶
閉邪謂之敬吾君不能謂之賊(人臣之道/當進君於)¶
(善責難爲之事使君勉之謂行堯舜之仁是爲恭臣陳/善法以禁閉君之邪心是爲敬君言吾君不肖不能行)¶
(善因不諌正此爲賊其君也/章指言雖有巧智猶須/法度國由先王禮義爲要不仁在位播越其惡誣君不)¶
(諌故謂之賊明上下/相須而道化行也)¶
孟子曰規矩方貟之至也聖人人倫之至¶
<pb:KR1h0002_SBCK_007-3b>¶
也(至極也人事之善者莫大取/法於聖人猶方貟須規矩也)欲爲君盡君道欲¶
爲臣盡臣道二者皆法堯舜而巳矣(堯舜/之爲)¶
(君臣/道備)不以舜之所以事堯事君不敬其君¶
者也不以堯之所以治民治民賊其民者¶
也(言舜之事堯敬之至也/堯之治民愛之盡也)孔子曰道二仁與不仁¶
而巳矣暴其民甚則身弑國亡不甚則身¶
危國削名之曰幽厲雖孝子&KR0268;孫百丗不¶
能改也(仁則國安不仁則國危亡甚謂桀紂不甚謂/幽厲厲王流于彘幽王滅於戲可謂身危國)¶
<pb:KR1h0002_SBCK_007-4a>¶
(削矣名之謂謚之也謚以幽厲以章/其惡百丗𫝊之孝子&KR0268;孫何能改也)詩云殷鑒不逺¶
在夏后之丗此之謂也(詩大雅蕩之篇也殷之/所鑒視近在夏后之丗)¶
(耳以前代善惡爲明鏡也欲使周亦鑒於殷之所以亡/也/章指言法則堯舜以爲規矩鑒戒桀紂避逺危殆)¶
(名謚一定千載/而不可改也)¶
孟子曰三代之得天下也以仁其失天下¶
也以不仁國之所以廢興存亡者亦然(三/代)¶
(夏殷周國謂公侯之國/存亡在仁與不仁也)天子不仁不保四海諸¶
侯不仁不保社稷卿大夫不仁不保宗廟¶
<pb:KR1h0002_SBCK_007-4b>¶
士庶人不仁不保四體今惡死亡而樂不¶
仁是由惡醉而強酒(保安也四體身之四肢彊/酒則必醉也/章指言人)¶
(所以安莫若爲人惡而弗去患/必及身自上&KR1252;下其道一焉)¶
孟子曰愛人不親反其仁治人不治反其¶
智禮人不荅反其敬行有不得者皆反求¶
諸已其身正而天下歸之(反其仁己仁獨未/至邪反其智已智)¶
(獨未足邪反其敬已敬獨未恭邪反求/諸身身己正則天下歸就之服其德也)詩云永言配¶
命自求多福(此詩巳見上篇其義同/章指言行/有不得於人一求諸身責已之道也)¶
<pb:KR1h0002_SBCK_007-5a>¶
(改行飭躬/福則至矣)¶
孟子曰人有&KR0106;言皆曰天下國家(&KR0106;常也/人之常)¶
(語也天下謂天子之所主國謂/諸侯之國家謂卿大夫之家也)天下之本在國國¶
之本在家家之本在身(治天下者不得良諸/侯無以爲本治其國)¶
(者不得良卿大夫無以爲本治其家者不得良身無以/爲本也/章指言天下國家各依其本本正則立本傾)¶
(則踣雖曰常言/必須敬愼也)¶
孟子曰爲政不難不得罪於巨室(巨室大/家也謂)¶
(賢卿大夫之家人所則效者言不/難者但不使巨室罪之則善也)巨室之所慕一¶
<pb:KR1h0002_SBCK_007-5b>¶
國慕之一國之所慕天下慕之故沛然德敎¶
溢乎四海(慕思也賢卿大夫一國思隨其所善惡一/國思其善政則天下思以爲君矣沛然大)¶
(洽德敎可以滿溢於四海之內/章指言天下傾心思/慕嚮善巨室不罪咸以爲表德之流行可以充四海也)¶
孟子曰天下有道小德役大德小賢役大¶
賢天下無道小役大弱役強斯二者天也¶
順天者存逆天者亡(有道之丗小德小賢樂爲/大德大賢役服於賢德也)¶
(無道之時小國弱國畏懼而役於大國強國/也此二者天時所遭也當順從之不當逆也)齊景公¶
曰旣不能令又不受命是絕物也涕出而¶
<pb:KR1h0002_SBCK_007-6a>¶
女於呉(齊景公齊侯景謚也言諸侯旣不能令吿鄰/國使之進退又不能事大國往受敎命是所)¶
(以自絕於物物事也大國不與之通朝聘之事也呉/蠻夷也時爲強國故齊侯畏而恥之泣涕而與爲婚)今¶
也小國師大國而恥受命焉是猶弟子而¶
恥受命於先師也(今小國以大國爲師學法度/焉而恥受命敎不從其進退)¶
(譬猶弟子/不從師也)如恥之莫若師文王師文王大國¶
五年小國七年必爲政於天下矣(文王行/仁政以)¶
(移殷民之心使皆就之今師效文王大國不過五年小/國七年必得政於天下矣文王時難故百年乃洽今之)¶
(時易文王由百里起今大國乃踰千里過之十/倍有餘故五年足以爲政小國差之故七年)詩云商¶
<pb:KR1h0002_SBCK_007-6b>¶
之孫子其麗不億上帝旣命侯于周服侯¶
服于周天命靡常殷士膚敏祼將于京(詩/大)¶
(雅文王之篇麗億數也言殷帝之子孫其數雖不伹億/萬人天旣命之惟服於周殷之美士執祼暢之禮將事)¶
(於京師若微子者膚大敏/達也此天命之無常也)孔子曰仁不可爲衆也¶
夫國君好仁天下無敵(孔子云行仁者天下之/衆不能當也諸侯有好)¶
(仁者天下無/敢與之爲敵)今也欲無敵於天下而不以仁¶
是猶執熱而不以濯也詩云誰能執熱逝¶
不以濯(詩大雅桑柔之篇誰能持熱而不以水濯其/手喻爲國誰能違仁而無敵也/章指言遭)¶
<pb:KR1h0002_SBCK_007-7a>¶
(衰逢亂屈服強大據國行仁天下莫敵雖有/億衆無德不親執熱須濯明不可違仁也)¶
孟子曰不仁者可與言哉安其危而利其¶
葘樂其所以亡者不仁而可與言則何亡¶
國敗家之有(言不仁之人以其所以爲危者反以/爲安必以惡見亡而樂行其惡如使)¶
(其能從諌從善可與言議/則天下何有亡國敗家也)有孺子歌曰滄浪之水¶
淸兮可以濯我纓滄浪之水濁兮可以濯¶
我足孔子曰小子聽之淸斯濯纓濁斯濯¶
足矣自取之也(孺子童子也小子孔子弟子也淸/濯所用尊卑若此自取之喻人善)¶
<pb:KR1h0002_SBCK_007-7b>¶
(惡見尊賤/乃如此)夫人必自侮然後人侮之家必自¶
毀然後人毀之國必自伐然後人伐之(人/先)¶
(自爲可侮慢之行故見侮慢也家先自爲可毀壞/之道故見毀也國先自爲可誅伐之政故見伐也)大甲¶
曰天作孼猶可違自作孼不可活此之謂¶
也(已見上篇&KR0003;同/章指言人之安危皆由於己先自/毀伐人乃攻討甚於天孼敬愼而巳如臨深淵戰戰)¶
(恐慄/也)¶
孟子曰桀紂之失天下也失其民也失其¶
民者失其心也(失其民之心則天下畔之簞/食壷漿以迎武王之師是也)得天¶
<pb:KR1h0002_SBCK_007-8a>¶
下有道得其民斯得天下矣得其民有道¶
得其心斯得民矣得其心有道所欲與之¶
聚之所惡勿施爾也(欲得民心聚其所欲而與/之爾近也勿施行其所惡)¶
(使民近則民/心可得矣)民之歸仁也猶水之就下獸之¶
&KR0709;壙也故爲淵敺魚者&KR0425;也爲叢敺爵者¶
鸇也爲湯武敺民者桀與紂也今天下之¶
君有好仁者則諸侯皆爲之敺矣雖欲無¶
王不可得已(民之思明君猶水樂埤下獸樂壙野/敺之則歸其所樂&KR0425;獱也鸇土鸇也)¶
<pb:KR1h0002_SBCK_007-8b>¶
(故云諸侯好爲仁者敺民若此也湯武行/之矣如有則之者雖欲不王不可得也)今之欲王¶
者猶七年之病求三年之艾也苟爲不畜¶
終身不得苟不志於仁終身憂辱以陷於¶
死亡(今之諸侯欲行王道而不積其德如至七年病/而却求三年時艾當畜之乃可得以三年時不)¶
(畜藏之至七年而欲卒求之何可得乎艾可以爲灸人/病乾乆益善故以爲喻志仁者亦久行之不行之則憂)¶
(辱以陷死亡/桀紂是也)詩云其何能淑載胥及溺此之¶
謂也(詩大雅桑柔之篇淑善也載辭也胥相也刺時/君臣何能爲善乎但相與爲沈溺之道也/章)¶
(指言水性趨下民樂歸仁桀紂之敺使就其君三年/之艾畜而可得一時欲仁猶將沉溺所以明鑒戒也)¶
<pb:KR1h0002_SBCK_007-9a>¶
孟子曰自暴者不可與有言也自棄者不¶
可與有爲也言非禮義謂之自暴也吾身¶
不能居仁由義謂之自棄也(言人尚自暴自/棄何可與有言)¶
(有/爲)仁人之安宅也義人之正路也曠安宅¶
而弗居舍正路而不由哀哉(曠空舍縱哀傷/也弗由居是者)¶
(是可哀傷哉/章指言曠/仁舍義自暴棄之道也)¶
孟子曰道在邇而求諸逺事在易而求之¶
難人人親其親長其長而天下平(邇近也/道在近)¶
<pb:KR1h0002_SBCK_007-9b>¶
(而患人求之逺也事在易而苦人求之難也謂不親其/親不事其長故其事逺而難也/章指言親親敬長近)¶
(取諸己則/邇而易也)¶
孟子曰居下位而不獲於上民不可得而¶
治也獲於上有道不信於友弗獲於上矣¶
信於友有道事親弗恱弗信於友矣恱親¶
有道反身不誠不恱於親矣誠身有道不¶
明乎善不誠其身矣(言人求上之意先從己始/本之於心心不正而得人)¶
(意者未/之有也)是故誠者天之道也思誠者人之道¶
<pb:KR1h0002_SBCK_007-10a>¶
也至誠而不動者未之有也不誠未有能¶
動者也(授人誠善之性者天也故曰天道思行其誠/以奉天者人道也至誠則動金石不誠則鳥)¶
(獸不可親狎故曰未有能動者也/章指言事上得君/乃可臨民信友恱親本在於身是以曾子三省大雅矜)¶
(矜以誠/爲貴也)¶
孟子曰伯夷辟紂居北海之濵聞文王作興¶
曰盍歸乎來吾聞西伯善養老者(伯夷讓/國遭紂)¶
(之丗辟之隱遁北海之濵聞文/王起興王道盍歸乎來歸周也)大公辟紂居東海¶
之濵聞文王作興曰盍歸乎來吾聞西伯¶
<pb:KR1h0002_SBCK_007-10b>¶
善養老者(太公吕望也亦辟紂丗隱居東海曰聞/西伯養老二人皆老矣往歸文王也)¶
二老者天下之大老也而歸之是天下之¶
父歸之也天下之父歸之其子焉往(此二/老猶)¶
(天下之父也其餘皆天下之子耳子當/隨父二父往矣子將安如言皆將往也)諸侯有行文¶
王之政者七年之內必爲政於天下矣(今/之)¶
(諸侯如有能行文王之政者七年之閒必足以爲政矣/天以七紀故七年文王時難故久衰周時易故速也上)¶
(章言大國五年者大國地廣人衆易以行善故五年足/以治也/章指言養老尊賢國之上務文王勤之二老)¶
(逺至父來子從天之順道七年爲/政以勉諸侯欲使庶幾於行善也)¶
<pb:KR1h0002_SBCK_007-11a>¶
孟子曰求也爲季氏宰無能改於其德而¶
賦粟倍他日孔子曰求非我徒也小子鳴¶
鼓而攻之可也(求孔子弟子冉求季氏魯卿季康/子宰家臣小子弟子也孔子以冉)¶
(求不能改季氏使從善爲之多斂賦粟故欲使弟子/鳴鼓以聲其罪而攻伐責讓之曰求非我徒疾之也)由¶
此觀之君不行仁政而富之皆棄於孔子¶
者也况於爲之強戰爭地以戰殺人盈野¶
爭城以戰殺人盈城此所謂率土地而食人¶
肉罪不容於死(孔子棄富不仁之君者况於爭地/而殺人滿之乎此&KR0002;率土地使食)¶
<pb:KR1h0002_SBCK_007-11b>¶
(人肉也言其罪大/死刑不足以容之)故善戰者服上刑連諸侯者¶
次之辟草萊任土地者次之(孟子言天道重/生戰者殺人故)¶
(使善戰者服上刑上刑重刑也連諸侯合從者也罪次/善戰者辟草任地不務脩德而富國者罪次合從連橫)¶
(之人也/章指言聚斂富君棄於孔子冉求行之同聞/鳴鼓以戰殺民土食人肉罪不容死以爲大戮重人命)¶
(之至/也)¶
孟子曰存乎人者莫良於眸子眸子不能¶
&KR0853;其惡(眸子目瞳子也存人/存在人之善惡也)胷中正則眸子瞭¶
焉胷中不正則眸子眊焉(瞭明也眊者蒙/蒙目不明之貌)聽¶
<pb:KR1h0002_SBCK_007-12a>¶
其言也觀其眸子人焉廋哉(廋匿也聽言察/目言正視端人)¶
(情可見安可匿哉/章指言目可神候精之所/在存而察之善惡不隠知人之道斯爲審矣)¶
孟子曰㳟者不侮人儉者不奪人侮奪人¶
之君惟恐不順焉惡得爲㳟儉(爲㳟敬者/不侮慢人)¶
(爲廉儉者不奪取人有好侮奪人之君有貪陵/之性恐人不順從其所欲安得爲恭儉之行也)恭儉豈¶
可以聲音𥬇貌爲哉(恭儉之人儼然無欲自取/其名豈可以和聲諂𥬇之)¶
(貌強爲之哉/章指言人君恭儉率下移風人臣/恭儉明其廉忠侮奪之惡何由干之而錯其心)¶
淳于髠曰男女授受不親禮與(淳于髡齊人/也問禮男女)¶
<pb:KR1h0002_SBCK_007-12b>¶
(不相/親授)孟子曰禮也(禮不/親授)曰嫂溺則援之以手¶
乎(髡曰見嫂溺水則當/以手牽援之否邪)曰嫂溺不援是豺狼也¶
(孟子曰人見嫂溺不援/出是爲豺狼之心也)男女授受不親禮也嫂溺¶
援之以手者權也(孟子吿髡曰此權也/權者反經而善也)曰今¶
天下溺矣夫子之不援何也(髡曰今天下之/道溺矣夫子何)¶
(不援/之)曰天下溺援之以道嫂溺援之以手子¶
欲手援天下乎(孟子曰當以道援天下而道不得/行子欲使我以手援天下乎/章)¶
(指言權時之義嫂溺援手君/子大行拯丗以道道之指也)¶
<pb:KR1h0002_SBCK_007-13a>¶
公孫丑曰君子之不敎子何也(問父子不/親敎何也)孟¶
子曰勢不行也敎者必以正以正不行繼¶
之以怒繼之以怒則反夷矣夫子敎我以¶
正夫子未出於正也則是父子相夷也父¶
子相夷則惡矣(父親敎子其勢不行敎以正道而/不能行則責怒之夷傷也父子相)¶
(責怒則傷義矣一&KR0003;曰父子反自相非若夷狄也子之/心責其父云夫子敎我以正道而夫子之身未必自行)¶
(正道也執此意則爲/反夷矣故曰惡也)古者易子而敎之父子之¶
閒不責善責善則離離則不祥莫大焉(易/子)¶
<pb:KR1h0002_SBCK_007-13b>¶
(而敎不欲自相責以善也父子主恩離則不祥莫大焉/章指言父子至親相責離恩易子而敎相成以仁敎)¶
(之義/也)¶
孟子曰事孰爲大事親爲大守孰爲大守¶
身爲大不失其身而能事其親者吾聞之¶
矣失其身而能事其親者吾未之聞也(事/親)¶
(養親也守身使不陷於不義/也失仁義則何能事父母乎)孰不爲事事親事之¶
本也孰不爲守守身守之本也(先本後末事/守乃立也)¶
曾子養曾晳必有酒肉將徹必請所與問¶
<pb:KR1h0002_SBCK_007-14a>¶
有餘必曰有曾晳死曾元養曾子必有酒¶
肉將徹不請所與問有餘曰亡矣將以復¶
進也此所謂養口體者也若曾子則可謂¶
養志也事親若曾子者可也(將徹請所與問/曾晳所欲與子)¶
(孫所愛者也必曰有恐違親意也故曰養志曾元曰無/欲以復進曾子也不求親意故曰養口體也事親之道)¶
(當如曾子之法乃爲至孝也/章指言上孝養志下孝/養體曾參事親可謂至矣孟子言之欲令後人則曾子也)¶
孟子曰人不足與適也政不足閒也惟大¶
人爲能格君心之非(適過也詩云室人交徧讁/我閒非格正也時皆小人)¶
<pb:KR1h0002_SBCK_007-14b>¶
(居位不足過責也政敎不足復非訧獨/得大人爲輔臣乃能正君之非法度也)君仁莫不仁¶
君義莫不義君正莫不正一正君而國定¶
矣(正君之身一國定矣欲使大人正之/章指言小人/爲政不足閒非賢臣正君使握道機君正國定下不)¶
(邪侈將/何閒也)¶
孟子曰有不虞之譽有求全之毀(虞度也/言人之)¶
(行有不度其將有名譽而得者若尾生本與婦人期於/梁下不度水之卒至遂至沒溺而獲守信之譽求全之)¶
(毀若陳不瞻將赴君難聞金鼓之聲失氣而死可謂欲/求全其節而反有怯弱之毀者也/章指言不虞獲譽)¶
(不可爲戒求全受毀未足懲/咎君子正行不由斯二者也)¶
<pb:KR1h0002_SBCK_007-15a>¶
孟子曰人之易其言也無責耳矣(人之輕/易其言)¶
(不得失言之咎責也一&KR0003;人之輕易不肯諫正君者以/其不在言責之位者也/章指言言出於身駟不及舌)¶
(不惟其責/則易之矣)¶
孟子曰人之患在好爲人師(人之所患患於/不知己未有可)¶
(師而好爲人師者惑也/章指言君子好謀而成臨事/而懼時然後言畏失言也故曰師哉師哉桐子之命不)¶
(愼則有/患矣)¶
樂正子從於子敖之齊樂正子見孟子(魯/人)¶
(樂正克孟子弟子也從於齊之右師子敖子敖使而之/魯樂正子隨之來之齊也孟子在齊樂正子見之也)¶
<pb:KR1h0002_SBCK_007-15b>¶
孟子曰子亦來見我乎(孟子見其來見/遲故云亦來也)曰先生¶
何爲出此言也(樂正子曰先生何/爲非克而出此言)曰子來幾日¶
矣(孟子問子/來幾曰乎)曰昔者(克曰昔者來至昔者/往也謂數日之閒也)曰昔者¶
則我出此言也不亦宜乎(孟子曰昔者來至而/今乃來我出此言亦)¶
(其宜也孟子重愛樂正子/欲亟見之思深望重也)曰舍館未定(克曰所止舍/館未定故不)¶
(即來也/館客舍)曰子聞之也舍館定然後求見長者¶
乎(孟子曰子聞見長者之禮/當須舍館定乃見之乎)曰克有罪(樂正子謝過/服罪也/章)¶
(指言尊重道敬賢事長人之大綱樂/正子好善故孟子譏之責賢者備也)¶
<pb:KR1h0002_SBCK_007-16a>¶
孟子謂樂正子曰子之從於子敖來徒餔¶
啜也我不意子學古之道而以餔啜也(子/敖)¶
(齊之貴人右師王驩也學而不行其道徒食飲而巳謂/之餔啜也樂正子本學古聖人之道而今隨從貴人無)¶
(所匡正故言不意子但餔啜也/章指言學優則仕仕/以行道否則隱逸免置窮處餔啜沈浮君子不與是以)¶
(孟子咨嗟/樂正子也)¶
孟子曰不孝有三無後爲大(於禮有不孝者/三事謂阿意曲)¶
(從陷親不義一不孝也家貧親老不爲禄仕二不孝也/不娶無子絕先祖祀三不孝也三者之中無後爲大)¶
舜不告而娶爲無後也君子以爲猶告也¶
<pb:KR1h0002_SBCK_007-16b>¶
(舜懼無後故不告而娶君子知舜告焉不得而娶娶而/告父母禮也舜不以告權也故曰猶告與告同也/章)¶
(指言量其輕重無後不可是以大舜受堯二女夫三/不孝蔽者所闇至於大聖卓然匪疑所以垂法也)¶
孟子曰仁之實事親是也義之實從兄是¶
也智之實知斯二者弗去是也(事皆有實事/親從兄仁義)¶
(之實也知仁義所用而/不去之則智之實也)禮之實節文斯二者是¶
也樂之實樂斯二者(禮樂之實節文事親從兄/使不失其節而文其禮敬)¶
(之容而中/心樂之也)樂則生矣生則惡可已也惡可已¶
也則不知足之蹈之手之舞之(樂此事親/從兄出於)¶
<pb:KR1h0002_SBCK_007-17a>¶
(中心則樂生其中矣樂生之至安可巳也豈從自覺足/蹈節手舞曲哉/章指言仁義之本在於孝弟孝弟之)¶
(至通於神明况於歌舞不能/自知蓋有諸中形於外也)¶
孟子曰天下大恱而將歸已視天下恱而¶
歸已猶草芥也惟舜爲然(舜不以天下將歸/己爲樂號泣于天)¶
不得乎親不可以爲人不順乎親不可以¶
爲子舜盡事親之道而瞽瞍厎豫瞽瞍厎¶
豫而天下化瞽瞍厎豫而天下之爲父子¶
者定此之謂大孝(舜以不順親意爲非人子厎/致也豫樂也瞽瞍頑父也盡)¶
<pb:KR1h0002_SBCK_007-17b>¶
(其孝道而頑父致樂使天下化之爲父子之道者定也/章指言以天下之貴富爲不若得意於親故能懐協頑)¶
(嚚厎豫而欣天下化之父子加親故/稱盛德者必百丗祀無與比崇也)¶
孟子卷第七¶

